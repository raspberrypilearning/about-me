## Diciamo ciao

Cominciamo a scrivere del testo.

+ Apri un modello vuoto di Python su Trinket: <a href="http://jumpto.cc/python-new" target="_blank">jumpto.cc/python-new</a>.

+ Scrivi il seguente testo nella finestra che compare:
    
    ![screenshot](images/me-hi.png)
    
    La riga `#!/bin/python3` dice a Trinket che stiamo usando Python 3 (l'ultima versione di Python).

+ Fai click su **Run**. Vedrai che il comando `print()` "stampa" (cioè fa visualizzare) sulla pagina tutto il testo contenuto tra le virgolette `''`.
    
    ![screenshot](images/me-hi-test.png)

Se hai commesso un errore, riceverai un messaggio di errore che ti farà sapere cosa è andato storto!

+ Fai una prova! Cancella la virgoletta alla fine `'` o la parentesi alla fine `)` (o entrambe) e prova a vedere cosa succede.
    
    ![screenshot](images/me-syntax.png)

+ Rimetti di nuovo al loro posto la virgoletta o la parentesi, e fai click su **Run** per far sì che il progetto funzioni di nuovo.

**Non hai bisogno di un account Trinket per salvare i tuoi progetti!**

Se non hai un account Trinket, fai click sulla freccia che punta verso il basso e clicca su **Link**. Questo comando ti darà un link che puoi salvare e che potrai aprire di nuovo più tardi. Dovrai fare questa cosa ogni volta che apporti delle modifiche al progetto, perché il link cambierà di volta in volta!

![screenshot](images/me-link.png)

Se hai un account Trinket, puoi cliccare su **Remix** per salvare la tua copia del trinket.

![screenshot](images/me-remix.png)